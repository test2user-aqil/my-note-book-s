# Mənim Fizika dəftərim

## Mexanika

### Giriş

Mexanikanın 3 əsas bölməsi var:

1. **Kinematika** - hərəkəti doğuran səbəbləri _araşdırmadan_ öyrənir.
2. **Dinamika** - hərəkəti doğuran səbələri _araşdıraraq_ öyrənir.
3. **Statika** - saxlama qanunlarını öyrənir.

**Mexaniki hərəkət** - zaman keçdikcə cismin fəzada cismlərə nəzərən vəziyyətini dəyişməsidir.

Mexaniki hərəkətin növləri:

1. **İrəliləmə hərəkəti** - cismin bütün nöqtələrinin eyni vaxtda, eyni tərzdə hərəkətidir.
2. **Fırlanma hərəkəti** - cismin 1 nöqtəsi tərpənməz qalır, digər nöqtələri onun ətrafında çevrə üzrə hərəkət edir.

- **Hesablama cismi** - cismin hərəkət vəziyyətini öyrənən cisimdir.
- Hesablama cismi, onunla bağlı koordinat sistemi və vaxtı ölçən cihaz **hesablama sistemi**dir.
- **Maddi nöqtə** - verilmiş şəraitdə ölçüləri nəzərə alınmayacaq dərəcədə kiçik olan cisimdir.
- Maddi nöqtənin hərəkət zamanı cızdığı xətt **trayektoriya** adlanır.
- Trayektoriyanın ununluğu **yol**dur.
- Trayektoriya formasına görə *düzxətli* və *əyrixətli* olur.

### Yol

**Yol** - $s$ və ya $l$ ilə işarə olunur. $s [ 1m ]$-dir. Xətkeş və ya ölçü lenti ilə ölçülür, *skalyardır.*

- Yalnız ədədi qiyməti olub, istiqaməti olmayan kəmiyyətlərə **skalyar kəmiyyətlər** deyilir.

### Yerdəyişmə

**Yerdəyişmə** - cismin başlanğıc vəziyyəti ilə son vəziyyətini birləşdirən istiqamətlənmiş düz xətdir. $\vec s$ kimi işarə olunur. $\vec s [1m]$-dir, *vektorialdır*, xətkeş və ya ölçü lenti ilə ölçülür.

- Həm ədədi qiyməti, həm də istiqaməti olan kəmiyyətlərə **vektorial kəmiyyətlər** deyilir.

1. *Düzxətli trayektoriyada* yol və yerdəyişmə bərabərdir: $s = \vec s$
2. *Əyrixətli trayektoriyada* yol yerdəyişmədən böyük olur: $s > \vec s$
3. Cisim hərəkət zamanı hərəkətə başladığı nöqtəyə qayıdarsa, yerdəyişmə $0$-a bərabər olur: $\vec s = 0$
